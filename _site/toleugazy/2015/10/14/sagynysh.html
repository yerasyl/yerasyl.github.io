<!DOCTYPE html>
<html xmlns:og="og: http://ogp.me/ns#">
    <head>
        <meta charset="utf-8">
        <meta http-equiv="X-UA-Compatible" content="IE=edge,chrome=1">
        <title>Сағыныш | Yerasyl Abzhan</title>
        
          <meta name="author" content="yerasyl">
        
        <meta name="title" content="Сағыныш" >
        <link rel="icon" type="image/png" href="/favicon.png">
        <meta name="viewport" content="width=device-width, initial-scale=1">
        <meta property="og:title" content="Сағыныш" />
<meta name="twitter:title" content="Сағыныш" />

<meta name="keywords" content="personal, kazakh, keywords, for, usage, in metatags" />


<meta name="description" content="
Замана ойшысы – ардақты әкеміз
Төлеуғазы Ысқақұлы Әбжановтың
жарқын бейнесіне арналады


">
<meta property="og:description" content="
Замана ойшысы – ардақты әкеміз
Төлеуғазы Ысқақұлы Әбжановтың
жарқын бейнесіне арналады


" />
<meta name="twitter:description" content="
Замана ойшысы – ардақты әкеміз
Төлеуғазы Ысқақұлы Әбжановтың
жарқын бейнесіне арналады


" />
<meta property="og:type" content="article" />
<link rel="canonical" href="http://yerasyl.github.io/toleugazy/2015/10/14/sagynysh.html" />

<meta property="og:image" content="http://yerasyl.github.io/sharer.png" />
<meta name="twitter:card" content="summary" />
<meta name="twitter:image" content="http://yerasyl.github.io/sharer.png" />
        <!-- Custom CSS -->
        <link rel="stylesheet" href="/css/style.css">
        <link rel="stylesheet" href="//maxcdn.bootstrapcdn.com/font-awesome/4.3.0/css/font-awesome.min.css">
    </head>
    <body class="wrap">
      <!--[if lt IE 8]>
            <p class="browsehappy">You are using an <strong>outdated</strong> browser. Please <a href="http://browsehappy.com/">upgrade your browser</a> to improve your experience.</p>
      <![endif]-->
      <header>
  <!-- <h1 class="site-title"><a href="/">Yerasyl Abzhan</a></h1> -->
  <nav class="main-nav">
    <a href="#" class="opener show-on-mobiles">...</a>
    <div class="clear-opener show-on-mobiles"></div>
    <div class="grid">
      <ul>
        <li><a href="/"><i class="fa fa-home"></i>Негізгі бет</a></li>
        <li><a href="/about.html"><i class="fa fa-info-circle"></i>Блог жайлы</a></li>
      </ul>
    </div>
  </nav>
</header>
      <section class="content">
        <div id="home" class="grid post">
<div class="unit whole">
<article>
	<header>
		<h1 class="align-center">Сағыныш</h1>
	</header>
	<section>
		
		<div class="unit whole align-right">
<em>Замана ойшысы – ардақты әкеміз<br />
Төлеуғазы Ысқақұлы Әбжановтың<br />
жарқын бейнесіне арналады<br /><br /><br /><br /></em>
</div>

<p><img src="/img/image_01.JPG" alt="portrait" /></p>

<p><br /><br />
2008 жылдың қыркүйек айының басында әкей ауруханаға, күрделі операцияға жатпақшы болды. Осының алдында бір жеті бұрын, әкейдің көңілін көтерейік, шетелге ұзақ мерзімді оқұға аттанғалы жатқан немересі Айдос атасының батасын алсын деген оймен үлкен үйде бас қостық. Сонда әкемізбен бірге болған отырыс өте көңілді өтті. Алайда, бұл әкеймен біздің соңғы жүздесуіміз деп кім ойлаған. Ойымызда еш күдік жоқ: «операциядан аман-есен өтіңіз, жақсылық болсын, келесі көріскенше» деп қоямыз. Өкінішке орай, олай болмады. Қыркүйектің он бірінші жұлдызында, күндізгі сағат бесте операцияны көтере алмай, .</p>

<div class="unit whole align-center"><br />* * * * * *<br /><br /></div>

<p>Әкеміз <strong>Төлеуғазы Ысқақұлы Әбжанов</strong> 1935 жылдың 7-ші тамызында Ресейдің Кемерово қаласында дүниеге келген. Шыққан тегі Арғынның Қаракесегі ішіндегі Шашты елі мекендеген жері – Қарқаралы мен Ақтоғай аудандарының аралығындағы Қызыларайдан, қалайша сонау Сібір қалаларының бірінен бірақ шыққансыз деп сұрағанымызда, әкеміз бүйдеп еді. «Сол отызыншы жылдары қазақ халқының басына түскен нағыз қаралы жылдар еді – ашаршылық кезі. Ашаршылықтан құтыламыз деп, әкем Ысқақ отбасын өгіз арбаға мінгізіп жағдайы бар туысқандарын іздеп аш ауылдан жолға шығады. Пана іздеп бір ауылдан екінші ауылға барады. Бірак барған барлық жерінің жағдайы бірдей еді. Сөйтіп жүріп Семей жеріндегі қайын-жұртына да жетеді. Солардың ақылымен Ресей жаққа жол алады. Сонда, Кемерово қаласында, мен дүниеге келіппім. Шешейдің айтуынша менің алдымда бес-алты бала болған. Бірақ олар жолшыбай аштан немесе аурудан дуние салыпты. Сөйтіп мен ата-анамда жалғыз қалыппым, - деп әкеміз әңгімесін әрі қарай сабақтады. - Ысқақ әкем сол қаланың теміржол станциясында біраз жыл «путевой обходчик» жұмысын істеді де, сонан соң отбасымен еліне қайта оралды».</p>

<p>Әкей шыққан тегін жақсы білетін. Шежірені арғы бабамыз Болатқожадан (Қаракесек) бастайтын. «Болатқожадан Түйте, Түйтеден Қожакелді, Қожакелдіден Тымырсық, Тымырсықтан Танас, Танастан Шегендік, Шегендіктен Шор, Шордан Бөтей, Бөтейден Батшор (Батшор бабамыз нар тұлғалы жауынгер, қалмақтар шапқыншылығы кезінде ерлігімен танымал болған адам деп айтатын), Батышордан Тұрсынбай (Шашты) (Шашты - әйел адамның есімі. Анамыз айрықша ісімен ерекшеленген болса керек, әйтпесе, әйел адамның есімімен  ру аты таратыла ма? - деп айтатын), Тұрсынбайдан Райымберлі, Райымберліден Тілес, Тілестен Малай, Малайдан Бүркітбай, Бүркітбайдан Әбжан, Әбжаннан Ысқақ, Ысқақтан мен тараймын» дейтін.</p>

<p>Әкей тегін арғы атамыз Әбжанның атымен жаздырыпты. «Әбжан өз заманында елге белгілі, шешендігімен атағы шыққан адам болган. Ойы сергек, сөзге тапқыр. Атақты Кенже бимен бірге қатар жүріп, үзеңгілес болған. Қызыларай тауының бір жотасы осы күнге дейін Әбжанның атымен аталады», - дейтін әкей. Әбжан атамыздың тағы бір қылығын еске алатын: «Бірде атамыз бір ауылға түнделете келіп бір бай адам үйінің есігін қағады. Үй иесі жолаушыны үйге кіргізгісі келмей есігін ашпапты. Біраздан соң сырттан «ойбай, баурымдап» айқалаған, «Әбжан өліпті» - деп жылаған дауыстар естіліпті. Бұдан шошынған үй иесі есігін асыға ашса, алдында көрші-қолаңның қоршауында, аман-сау мысқылдап күліп тұрған атамызды көреді. Ұялғаннан әлгі адам: – Қап, Әбжан бір өлсе, мен екі өлген екенмін ғой! - депті». Әкейде ел ауызынан жазылып алынған «Әбжан айтыпты» деген арғы атамызға байланысты біраз әңгімелер болған екен. Оларды  бір журналист «мен бұларды газет бетіне жариялаймын» деп сұрап алыпты. Кейін жаңағы кісі қолжазбаларды жоғалтып алғанын айтып, әкейден кешірім сұрапты. Әкей кейінге дейін «бекер берген екем» деп, сол оқиғаны өкінішпен айтатын-ды.</p>

<p>Сол үлкен атамыз Әбжаннан Ысқақ, Түсіп, Оспан, Төлеухан, Нұрмұхан, Шаймұхан деген ұлдар болды. Ысқақтан әкеміз - Төлеуғазы, Түсіп пен Оспаннан бала болмаған, Төлеуханнан - Әбілғазы; Жұмағазы, Құрманғазы, Серғазы, Ерғазы, Нұрмұханнан – Хамит, Әділ, Шаймұханнан – Дәурен дүниеге келеді.</p>

<p>Өз әкесі Ысқақ туралы көп айтпайтын. Ол кісі дүниеден ерте кетіпті, ол кезде бала екен. «Бір есімде қалғаны, бұрыңғы Қарағандыдағы «старый городта» кішкентай жер үйде тұрамыз, әкей кешкісін, жұмыстан қолы босаған кезде қолына шолақ домбырасын алып, қоңыр сазды күй шертетін. Ол кісі домбыра тартқанда көрші-қолаң жұмыстарын тастай салып, біздің үйге жиналып, симай қалғандары есіктен сығалап, күй тыңдайтын. Атамыз – аскан домбырашы еді дейтін жұрт. Ел ішінде «Ысқақ күйші» деген де аты болған».</p>

<p>Сондықтан болар әкеміз өзі керемет домбыра тартпаса да, шертпе күйлерді аса құмарта тыңдайтын. Әсіресе, Арқа мен Қаратау өңірінің күйлерін ұнататын. Үлкен үйде осы күнге шейін күй жазылған көптеген күйтабақтар, магнитофон кассеталары сақтаулы.</p>

<p>Ысқақ атамыздың інілері де қолдарына домбыра ұстаған. Бала кезімізде Төлеухан ақсақал мен Шаймұхан атамыздың да домбыра тартқандарын көрдік. Бірақ бірен-саран атаусыз толғаулардың басы мен аяғын шалғандары болмаса күй шерткендері көпке ұзай қоймайтынқ еді. «Әй, біздікі жәй-әншейін ғой, шіркін аталырыңның күй тартқанын айтсаңшы!», - деп тамсанып отырушы еді олар. Дегенмен, ол кісілердің перне қағысында Мәдидің «Қарқаралы» әнімен үндес, қазіргі домбырашыларға жетіспейтін, «қазақы» дыбыстар жатушы еді.</p>

<p>«Көп ұзамай ол кісі қайтыс болды. Шешей екеуіміз ғана қалдық», - дейтін әкей. Осыдан шығар, үлкен шешеміз (әкеміздің анасы) қайтыс болғаннан соң бірде «мен жетіммін» деп айтып қалғаны. Бірақ сонан соң біз ешқашан әкемізден бұндай сөз естіген жоқпыз. Өйкені, әкеміз туысқанына бауырмал болатын, жақын тартатын. Оған дәдел - қысы-жазы үйге келіп-кетіп, төгіліп жататын туған-ағайын. Кейде үйде ағайынның жоғары оқуға түсер алдында айлап, оқуға түскеннен кейін жылдап жатып алатын балалары да болатын.</p>

<p>Үлкен шешеміз – Алтыншаш Жылқыбағарқызы, руы _______. Тұған жылы мен күнін ол кісі нақты білмеген соң (біз үшін бүл әрине үлкен таңқаларлық жайт болатын), әкей мен шешей жобалап отырып, тұған жылы – 1900 жыл деп, ал тұған күні – 01 қаңтар болсын деп жаздырыпты. Сөйтіп, біз әрбір Жаңа жылда үлкен шешейдің түған күнін атап отырдық. Біз ол кісіні «әже» демей «мама» деуші едік, түнде қойнына жатуға таласатынбыз. Ал, тұған анамызды «тәте» деуге тіліміз келмей «тәче» деп кеттік. «Мамамыз» сұңғақ бойлы, денесін тік үстайтын адам болатын. Біздің есімізде қалғаны - ол кісі өзі таза киінетін, маңайы таза болғанын ұнататын. Бес уақыт намазын қалдырмай, ораза ұстап отыратын. Үлкен шешей де домбыраны жақсы тыңдайтын, күйден түсінігі бар адам болатын. Оған дәлел, Ерасыл домбыра тартып отырғанда «атаң күй тартқанда домбраның бет тақтайын сабаламайтын» деп берген кеңесіне не айтарсыз.</p>

<p>Үлкен шешей әліп танымаса да көптеген ертегілері мен өлеңдерді, толғаулар мен жырларды жатқа білетін. Кезінде «мамамыздың» қойнында жатып естіген көптеген таңғажайып қияли ертегілері бүгінге дейін бойымызда сақтаулы қалды, «бояуы кетпеген» кейбіреулерінен өзіміз де балаларымызды әлдилеп ұйықтаттық. Ол кісінің көріпкелдігі жайында да айта кеткен жөн болар. Орысша оқыған бізге бала кезімізде, «тілі жүрсін деп», батырлар жырын, қырғыздың «Манасын» оқытқызатын. Бұл бізге әрине қиынға соғатын, бірақ осы әдіс келе-келе біздің кейін қазақша еркін оқуымыз бен сөйлеуімізге жол ашты.</p>

<p>Жасынан бірге өскен достарын айтқанда, әкеміз үш есімді ерекше атайтын. Олар –Баянауыл ауданы Сәтпаев ауылындағы мектеп директоры Тілеужан Қарабаев, инженер-кенші Еркін, техника ғылымдарының докторы Асылхан Данияров. Ал, Еркін мен Асылхан достары есімдерінің алдыңғы буындарынан алып, ата-анамыз тұңғыш ұлдарының атын – Ерасыл деп қойған.</p>

<p>Әкеміздің кәсіптік қызметіне келсек, бір таңқаларлықтай жайт бар. Мәселен, орта мектепте қазақша оқыған ол Қарағанды педагогикалық институтының орыс тілі мен әдебиеті факультетіне оқуға түседі. Сөйтіп, қазақ тілі мен әдебиетімен қоса орыс тілі мен әдебиетін де жақсы меңгереді. Үйдегі сөрелерде қазақ классиктерімен бірге көптеген орыс және шетел классиктерінің шығармалары бар. Әкей көп шығармалардын мазмұның және сол шығармалардан үзінділерді жатқа айтатын еді. Сонда бір ғажабы, қанша уақыт өтсе де бұрын оқығанынан жаңылмайтын. Бірде, Ерболмен әңгімелесе отырып А.Пушкиннің «Капитанская дочка» повесінен үзінді келтіреді. Ербол: «мені сынағысы келгені ме, жоқ әлде әзілдеп отырғаны ма» - деп, ерінбей сөреден сол кітапты тауып алып, парақтап қараса, әкейдің айтқаны дәл боп шығады. Сонда, Ерболдың айтқаны ғой «біз мектепте оқығанымыз түгілі кешегіні еске әзер түсіреміз, ал ол кісінің ертеде оқығаны әлі есінде сақтаулы». Енді қараңыз, тіл мен әдебиетті оқыған әкеміз аспирантураны философиядан жалғастырады. Оның ішінде, ең қиыны - неміс классиктерінің философиясын оқиды, осы тақырыптан кандидаттық диссертация қорғайды. Оқыған да, қорғаған да жері Украинаның Киев қаласы. Әдейі қиын жолдарды іздейтін сияқты. Бірақ, олай емес еді. Бұның бәрі жаратылысынан ойшыл болғанынан шығар. Өйткені, әкеміздің «адам баласы бұл дүниеге не үшін келді?», «сана дегеніміз не?», «рух дегеніміз не?» деген және тағы басқа көптеген сұрақтарға өмір бойы жауап іздеумен болды.</p>

<p>Докторлық диссертациясы ойында дайын болғанымен, көп жылдар бойы қағаз бетіне түскен жоқ еді. Әкей: «жазуға уақыт жоқ, студентерге оқитын лекцияларым маңыздылау, соларға дайындалуым керек» дейтін. Расында, әкей бір оқыған лекциясын екінші рет қайталап оқымаған ұстаз. Әр тақырыптың жаңа жақтарын іздейтін. «Студентің ойы қашанда ояу, ізденістің үстінде болуы керек» дейдін-ді. Сондықтан, келесі лекциясына алдын ала дайындалатын. Философиядан лекцияларын қазақ және орыс тілдерінде еркін оқыды. Бірде, Ерасылмен бірге оқыған курстасы «сенің әкең соншалықты қыйын философия пәнін түсінікті жеткізіді» дегені бар. Рас, әкей айтып отырушы еді: «алдымен  қызықты әңгімемен аудиторияның назарын өзіңе баурап алу керек, сонан соң оқып отырған тақырыптың мазмұнын ашу керек, ортасында студенттерге ойды қозғайтын сауал қойып, пікір алмасу керек, сонда ғана оқыған лекцияңа жан кіреді» деп.</p>

<p>Жоғарыда айтқандай, әкей лекцияға дайындықты кешкісін бастап, түн ортасына дейін жалғастыратын. Түн ортасында кабинет-бөлмеге әлдеқалай жағдаймен кіріп қалған кезде, жалғыз аяқты шырақтың сарғыш жарығында үстел басында еңкейіп отырған, екі жеңі жерге салбырап иығында ілулі тұрған халаты, көзінде дәу көзілдірігі бар, қолына қалам ұстаған, терең ойға батқан әкейді көретінбіз. Сырттан бөгде дыбыс естілсе, жазып отырған қағаздан басын әрең көтеріп, «сен кімсің?» дегендей біраз уақыт ойлана қарап отырып, содан кейін ғана жылы жымиып, терең ойдан оянатын. Көзілдірігін шешіп, шаршаған көздерін сипап, сонда ғана уақыттың қанша болғанын аңғаратын. Бума-бума қағаз жазса да, лекцияны еш уақытта қағаздан оқыған емес. Айтар сөзін қашанда ойында сақтайтын. Ғұламалардың сөздерін алдын ала қағаз бетіне түсіріп алып, жаттап жүрді. Өзі ізденістің үстінде жүргендіктен, соны студенттерден де қалайтын, талап ететін. Айтқанымен келісе салатын студентті құптамайтын: «қашанда өз пікірің болу керек, философия – үнемі қозғалыстағы ой» дейтін.</p>

<p>Кабинет бөлме қабырғасының бірі терезе, қалған үшеуі еденнен төбеге дейін сөреде тұрған кітаптармен қаптаулы-ды. Мыңдаған кітаптің қайсы қай жерде тұрғанын әкей жатқа білетін, бос қалған орнынан қай кітап кеткенін мүлтіксіз танитын. Артық ақшасын жаңа кітап алуға, бос уақытын кітап оқұға жұмсайтын. Бірде, біз қалжыңдап: «кітапті арзан бағамен сатқанның өзінде бір машинаның құны бар» дегенімізде, әкей: «мен тірі жүргенде бұл кітаптарға ешкім тиіспейді» деп кесіп айтқаны бар. Қазақ жазушылары мен акындарынан ерекше сүйіп оқитыны Абай, М.Әуезов, Ә.Кекілбаев пен О.Бөкей. Орыс классиктерін атағанда Л.Толстой мен Ф.Достоевский есімдері алда жүретін. Қай жазушы болмасын, егер ол өзіне ұнаған болса, бар шығармаларын оқып шықпайынша көңілі жай таппайтын. Ас ішуге бас қосқанымызда жаңа оқыған кітабын айтып, мазмұнын талқылайтын. Кейде пікір алмасамыз деп, қызу дауға дейін кетіп қалатынбыз. Шіркін, керемет күндер еді!</p>

<p>Әкеміз өз отбасына «шынайы демократия» орнатты деуге болады. Олай деп отырғанымыз, әкей күшпен емес, сөзбен ақыл үйрететін. Қанша қатты ренжісе де, қол жұмсамақ түгілі, дауыс көтеріп сөйлеген емес. Қай оқұға, қандай қызметке барасың, өз еркің, әкей бұл іске араласпайтын, кеңес те бермейтін. Бәрі де өзіңнің еркіңде, өзіңнің мүмкіншілігіңде. Біз де қызметіміз алмасып жатқанда әкеймен кеңеспейтінбіз, жұмысқа шыққанда ғана хабарлайтынбыз. Бұл тек өз күшімізге, білімімізге сенуге үлкен ықпал етті.</p>

<p>Бала кезінде Ержан үйдің подъезі алдынан алтын қол сағатын тауып алып, оны үйге әкеледі. Әкей: «Бұны қайдан алдың?» - деп сұрайды. Ержан айтып береді. Сонда әкеміз жоғалған сағаттың иесіне хабарлама жазып, подъездің есігіне іліп қояды. Сол хабарлама арқылы сағаттың иесі табылады. Құанышында шек жоқ сағат иесі әкейдің адалдығына риза боп, алғысын айтады. Әкейдің бұл адал мінезі шешейге де жұқса керек, бірде шешеміз «Юбилейный» дүкенінде тауып алған ақшаға толы әмиянды сатушыға апарып береді де, «иесі табылса беріңіз» дейді. Бұны естіген бір көрші әйел шешейге ұрсыпты: «өзің бір қызық адам екенсің, құдай беріп тұрған ақшаны неге алмадың. Құдай қалтаңа салып береді деп пе едің» депті.</p>

<p>Әкейді тағы бір қырынан сипаттайтың келесі бір оқиғаны айта кеткенді жөн көрдік. Үлкен шешеміз қайтыс болғанына бір жыл өткен соң, 1977 жылы әкейге жұмыс орнынан 9 қабатты үйдің 4-ші қабатынан бес бөлмелі пәтер бөлінеді. 9-шы қабатта тұратын бейтаныс адам әкейге жолығып, «үйде кәрі анамыз бар, лифт істемей қалған күндері ол кісіге 9-шы қабатқа көтерілу қиынға түсіп жүр, пәтерлерімізді айырбастап, сіз 9-ға, ал біз 4-ке көшсек қалай болады» - дейді. Сонда әкеміз көп сөзге келмей, «мақұл, солай-ақ болсын» деп пәтерін айырбастайды.</p>

<p>Әкей орта бойлыдан жоғары, арықша келген адам еді. Мұрт-сақал жібермейтін. Ұзын шаш өсіретін. Шашқа ерте ақ түсіп, бойына ерекше сән беріп тұратын. Осыған орай әкей «байқаймын, студенттер мені өзара «ақ бас профессор» деп атайды екен» деп күлгені бар. Ертеректе мойына түсті галстуктер таққанды ұнататын.</p>

<p>Әкеміз Украинада оқығандықтан болар, әкейді бала кезімізде өзара «батя» деп атайтынбыз. Келіндерінің өздері, әкейге еркелеп, «батя» дейтін. Келіндеріне әкей қыздарындай қарайтын, жақсы көретін, сыйлайтын.</p>

<p>Бала мінезді әкей немерелеріне келгенде өзі де бала болып кететін. Бір күні немересі Мәди екеуі (Ерболдың кіші ұлы) теледидардан көріп отырған фильмдеріне таласып қалады. Немересі бой бермеген соң, әкей өз бөлмесіне барып «қайтер екен» деп, Мәдидің ұнататын «Мұзарт» тобының әндерін қосады. Сонда, Мәди бір орнында отыра алмай: фильмді де көргісі келеді, сүйікті әнін де естігісі келіп барады, әкейге ашулы түрмен, екі қолын екі бұйіріне тіреп тұрып: «Ата, магнитофоныңды сөндірші, теледидардан түк естілмейді» деген екен. Болашақта осы Мәди атасының жолын қуатын түрі бар, бастауыш сыныптардан бастап тарих пен әдебиеттен реферат жазудан бас көтермейді, бұл - оған ерекше ұнайтын іс.</p>

<p>Немерелерін «құлыншақтарым» деп еркелететін, үлкен-кішісіне болсын: «әу, құлыншағым» дегені жиі естілетін. Немерелерінің еркін жүргенін жақсы көретін, теріс қылықтарына ұрыспайтын, ал олардан талап ететіні бір-ақ нәрсе еді - үйде қазақша сөйлеу.</p>

<p>Көктемнің алғашқы жылы күндерінен бастап күздің қара суығына дейін әкеміз ерте тұрып, жеңіл жүгіруге шығатын. Қаланың ортасында орналасқан саябақтың «Үлкен көлін» бір-екі рет айналып шығып, күнде кемінде 6-7 шақырымдай жерді табандап өтетін. Өмірінің соңғы жылдарына дейін дене шынықтыру әдетінен айырылмады, жетпістен асса да Оңтүстік-Шығыстағы тұрған үйінің жанындағы стадионға жүгіруге шығатын.</p>

<p>Дәрігерге қаралудан бас тартатын, «әй, қойшы, менде әкетіп бара жатқан ауру жоқ» деп, қолын бірақ сілтейтін-ді. Бірде асқазаны аурып, мазалай берген соң, Ержанның айтқанына көніп (ол дәрігер боп істеп жүрген кезі), емханаға барып, толық қаралып шаққаны бар. Кейін өзі аурып жүрген Ержан әкейді Жезқазғанға апарып, сол кезде Қарағандыда жоқ томография аппаратына түсірген. Сонда сол аппаратқа Ержанның -өзі де түсіп, дер кезінде ауруын анықтай алмағанына әкей өмірінің соңына дейін өкініп жүрді. 1999 жылы, шілденің үшінде бауырымыз ұзақ науқастан соң қайтыс болды. Сонда, Ержанға арналған келесі  жолдар туып еді:</p>

<div class="unit one-third">
</div>
<div class="unit one-third">
<em>«Өмір – алдамшы,<br />
Өлім – талғамшы.<br />
Уақыт - өлшеулі,<br />
Сезім - өшпеулі.<br />
<br />
Жүректе сызат,<br />
Жүрек тұр сыздап.<br />
Қыс келді жазда,<br />
Аязы аз ба?<br />
<br />
Мәңгілік іздеп,<br />
Кеттің алыстап.<br />
Барсаң, қайтпастай<br />
Тас басты қамап.»<br />
</em>
</div>
<div class="unit one-third">
</div>

<div class="unit whole">
Әкеміздің күлімдеген дидарлы жарқын бейнесі мәңгі есімізде сақталмақ!
</div>

<div class="unit whole align-right">
<br /><br />
<em>Балалары Ерасыл, Ербол.</em>
<br /><br />
</div>

	</section>
	
</article>
</div>
</div>
      </section>
      <footer class="grid site-footer">
        <p>&copy;&nbsp;Yerasyl Abzhan</p>
        <!-- <p><small>Powered by <a href="http://jekyllrb.com" target="_blank"><em>Jekyll</em></a> using <a href="http://bitwiser.in/bitwiser/" target="_blank"><em>Bitwiser</em></a> theme.</small></p> -->
      </footer>
      
      <script src="/js/script.js"></script>
    </body>
</html>
